รวมสูตรดิน 15 สูตร ปลูกต้นไม้ต่างๆ เทคนิคการบำรุงดินอย่างง่าย ๆ จากครู ชาตรี

โดยใช้ปุ๋ยธรรมชาติที่หาได้ง่ายในท้องถิ่น ซึ่งจะช่วยลดต้นทุนการผลิตได้มาก สูตรการบำรุงดินโดยใช้ปุ๋ยธรรมชาติมีดังนี้
สูตรที่ 1 
 นำใบมะขาม ใบกระถิน ใบขี้เหล็ก ใบจามจุรี ใบโสนและใบแค ที่ร่วงแล้วมากองรวมกัน และรดน้ำให้ชื้นภายใน 7-10 วัน จะเปื่อยยุ่ย สามารถนำมาผสมกับดินปลูกในกระถาง หรือนำไปหว่านโรยรอบต้นพืชที่ปลูก ถือเป็นการกำจัดเศษใบไม้ใต้ต้นได้ดี กรณีต้องการให้มีคุณภาพดีขึ้น ให้กองรวมกับปุ๋ยคอก โดยใช้อัตราส่วน เช่น ใบจามจุรี 4 ส่วน : ปุ๋ยคอก 1ส่วน เป็นต้น
– สูตรที่ 2 
 นำใบมะขาม ใบชมวง ใบมะกอกไทย และใบชมพู่ โดยนำมาหมักให้เน่าเปื่อย หรือเก็บรวมใส่ถุงขยะสีดำปิดปากถุงทิ้งไว้ 7 วันเพื่อให้เน่าเปื่อย ใบไม้หมักเหล่านี้จะมีความเป็นกรด เหมาะสำหรับดินปลูกไม้ประดับหรือใบไม้ที่มีสี เช่น โกสน บอนสี และช่วยให้ใบและดอกสีเข้มขึ้น
– สูตรที่ 3 
 นำต้น ใบ และรากของผักตบชวา มาสับให้เป็นท่อน ๆ กองรวมกันให้เหี่ยวสัก 2-3 วันราดด้วยน้ำปุ๋ยคอก คลุมด้วยกระสอบประมาณ 7-10 วัน ผักตบจะเหี่ยวยุบตัวลงและมีธาตุอาหารที่สมบูรณ์ สามารถนำไปใส่แปลงผัก หรือผสมดินที่ปลูกต้นไม้ได้
– สูตรที่ 4 
 เปลือกถั่วลิสงนำมากองหมักไว้สัก 3 สัปดาห์ จนเปื่อยยุ่ย นำไปรองก้นหลุม เพื่อปลูกไม้ผลหรือผสมดินปลูกต้นไม้ จะช่วยให้ดินร่วนซุยมีความสมบูรณ์
– สูตรที่ 5 
 นำละอองข้าวที่เกิดจากขัดสีข้าวเปลือกจะเป็นส่วนเนื้อเยื่อหุ้มเมล็ดข้าว จมูกข้าวและรำ โดยนำละอองข้าวนี้มาแช่น้ำ 1-2 วัน แล้วนำน้ำหมักที่ได้ไปรดต้นไม้ โดยเฉพาะผักกินใบ ซึ่งจะทำให้ใบมีสีเขียวเข้ม ยอดและใบจะอวบน่ารับประทาน
– สูตรที่ 6 
 นำน้ำซาวข้าวไปรดใบสะระแหน่ จะช่วยบำรุงใบให้เจริญงอกงาม
– สูตรที่ 7 
 นำเปลือกกล้วยชนิดใดก็ได้ มาหั่นเป็นท่อน ๆ แล้วตากแดดให้แห้ง นำไปผสมดินปลูก หากนำไปใช้กับกุหลาบจะช่วยให้ออกดอกสีสันสวยงาม

 – สูตรที่8 ดินปลูกต้นไม้ทั่วๆไป
 1. ดินร่วน 1 ส่วน
 2. ใบใม้ผุ 1 ส่วน
 3. ปุ๋ยหมักหรือปุ๋ยเทศบาล 1 ส่วน
– สูตรที่9 ดินปลูกไม้ดอกกระถาง
 1. ดินใบก้ามปู 1 ส่วน
 2. ปุ๋ยคอก(ต้องเก่าๆ) 1 ส่วน
 3. ดินร่วน 1 ส่วน
 4. กาบมะพร้าวสับ 1 ส่วน
– สูตรที่10ดินปลูกสำหรับปลูกโป้ยเซียน
 1. ดินขุยไผ่ผสมแกลบหรือทรายหยาบ 1 ส่วน
 2.ถ่านป่น 1 ส่วน
 3.อิฐมอญทุบเล็กๆ 2 ส่วน
 4.เปลีอกถั่วและใบทองหลางหรือใบก้ามปูผุๆ 2 ส่วน 
– สูตรที่11 ดินสำหรับปลูกแคคตัส และพืชอวบน้ำ เช่น กุหลาบหิน โคมญี่ปุ่น พืชเหล่านี้ 
 ไม่ต้องการดินที่มีอาหารสมบูรณ์มากนัก แต่ต้องการ ดินที่ร่วนโปร่ง
 การะบายน้ำได้ดี และอุ้มน้ำได้พอสมควรส่วนผสมของดินมีดังนี้
1. ดินร่วน (ผึ่งแดด 7 วัน) 2 ส่วน
 2. ทรายหยาบ 3 ส่วน
 3. ถ่านปุ่น 1 ส่วน
 4 ใบก้ามปูผุ ๆ 1 ส่วน
 5. ปูนขาวเล็กน้อย  
– สูตรที่12 ดินสำหรับปลูกเบญจมาศ โกสน ปาล์ม
 1. ดินร่วน
 2. ทรายหยาบ
 3. ปุ๋ยคอกเก่า ๆ
 4. ปุ๋ยหมักหรือปุ๋ยเทศบาล
 5. กระดูกป่นเล็กน้อย
– สูตรที่13 ดินสำหรับปลูกเฟิร์น
1. ดินเผาหรือร่วน 1 ส่วน
 2. ทรายละเอียด 1 ส่วน
 3. เศษอิฐหักป่น 1 ส่วน
 4. ใบก้ามปูผุ ๆ 1 ส่วน
 5. ปุ๋ยคอกเก่า 1/2 ส่วน
 6. ปูนขาว 1/4 ส่วน
ถ้าเป็นเฟิร์นที่ชอบขึ้นตามโขดหิน ก็ควรจะผสมเศษหินปูนลงไปบ้าง 
– สูตรที่14 ดินสำหรับปลูกบอน ว่านต่าง ๆ ดาดตะกั่ว
1. ดินร่วน 6 ส่วน
 2. ทราย 4 ส่วน
 3. ปุ๋ยคอก 1 ส่วน
 4. ใบมะขามผุ ๆ 1 ส่วน 
– สูตรที่15 ดินสำหรับปลูกคล้า และมารานต้า
1. ดินร่วน 2 ส่วน
 2. ทราย 2 ส่วน
 3. ขุยมะพร้าว 2 ส่วน
 4. แกลบ 1 ส่วน
 5. ปุ๋ยคอก 1 ส่วน
หมายเหตุ ปุ๋ยคอกควรทุบละเอียดและแช่นำ้ประมาณ3-4ชั่วโมงก่อนนำไปคลุกเคล้าครับ
