Money Management หรือวิธีบริหารเงินที่เรียบง่ายที่สุด และทรงประสิทธิภาพที่สุด
 เราต้องแบ่งเงินออกเป็น 6 บัญชี ได้แก่
1. Financial Freedom Account : FFA บัญชีเพื่ออิสรภาพทางการเงิน 10%
 เราจะไม่มีวันนำเงินในบัญชีนี้ไปใช้ แนวคิด คือ นิทานเรื่อง ห่านที่ออกไข่เป็นทองคำ
 เราต้องสร้าง ห่านทองคำ เพื่อให้ออกไข่ทองคำออกมา
 เมื่อเราหยุดทำงาน เราจะต้องใช้เงินที่ได้มาจากไข่ทองคำ ไม่ใช้เงินจากห่านที่ออกไข่เป็นทองคำ
2. Long Term Saving for Spending : LTSS บัญชีสะสมทรัพย์ระยะยาวเพื่อใช้จ่าย 10%
 คือเป็นบัญชีที่เราเก็บสะสมเอาไว้ เพื่อใช้จ่ายหลังจากที่เราเกษียณ หรือ ใช้เมื่อเราจำเป็นนั่นเอง
3. Education Account : EDUC บัญชีเพื่อการศึกษา 10%
 ซึ่งเป็นบัญชีที่สำคัญที่สุดบัญชีหนึ่ง คนร่ำรวย จะลงทุนในการเรียนรู้เพิ่มเติมอยู่เสมอ
 เพราะถ้าวันนี้ เราไม่เติบโตขึ้น นั่นแปลว่าเรากำลังจะตาย
 คนร่ำรวยจะไม่เคยคิดว่าตัวเองรู้แล้ว แต่จะหาทางเพื่อให้ตัวเองรู้เพิ่ม
4. Necessities Account : NEC บัญชีเพื่อค่าใช้จ่ายที่จำเป็น 55%
 ถ้าคุณไม่สามารถใช้ชีวิต จ่ายค่าใช้จ่ายที่จำเป็นต้องจ่ายเพื่อการดำรงชีวิต เช่น
 ค่าเช่าบ้าน ค่าน้ำ ค่าไฟ ค่าเดินทาง ค่าอาหาร ค่ายารักษาโรค ค่าครองชีพอื่นๆ
 จาก 55% ของรายได้ที่คุณได้รับ คุณมีสองทางเลือก
 1)เพิ่มรายได้ของคุณให้มากขึ้น 2)ใช้ชีวิตให้เรียบง่ายขึ้น
5. Play Account บัญชีใช้จ่ายเล่น 10%
 กฎ : คุณต้องใช้เงินในบัญชีใช้จ่ายเล่น ทุกเดือน หรือ ทุกไตรมาส
 เพื่อให้รางวัลกับตัวเองบ้าง สร้างสีสันให้ตัวเองบ้าง
6. Give Account บัญชีเพื่อการให้ 5%
 หมายเหตุ : คุณสามารถเพิ่มเงินในบัญชีการให้เป็น 10% หรือมากกว่าได้
 โดยส่วนเกินที่จะนำมาคุณต้องนำมาจากบัญชีค่าใช้จ่ายที่จำเป็น หรือ NEC
