ถ้าต้องการเปลี่ยนแปลงคนรอบข้าง มี 3 สิ่งที่ต้องรู้
1. การเปลี่ยนแปลงคนรอบข้าง
คือ การเปลี่ยนแปลงพฤติกรรมตนเอง
ที่เราแสดงต่อคนรอบข้างที่เราต้องการเปลี่ยนแปลง
ถ้าเราเองยังมองอีกฝ่ายไม่ดี ก็ยากที่เราแสดงพฤติกรรมที่ควรกับอีกฝ่าย
เหมือน พ่อแม่ ที่อยากให้ลูกเปลี่ยนแปลง แต่ก็แสดงพฤติกรรมบางอย่างที่ส่งผลให้ลูก มีพฤติกรรมแบบปัจจุบัน
2. ก่อนบอกเตือนใคร แล้วต้องการให้อีกฝ่าย 1 ฟังจริงๆ
จำเป็นต้องทำให้ อีกฝ่าย รู้สึกดี และ รักเราก่อน 
คำพูดของเราถึงจะไปถึงใจอีกฝ่าย จนอีกฝ่ายยอมรับฟังจริงๆ
การโต้เถียงหักล้างด้วยเหตุผล มีโอกาสสำเร็จได้น้อย
จะทำได้เฉพาะกับคนที่ มีอีโก้น้อยมากจริงๆ
3. หลีกเลี่ยงการตัดสินแบบเหมารวมทั้ง กับ ตนเอง และ ผู้อื่น
อย่าตัดสินว่า คนนี้ทำให้เราไม่พอใจเรื่องนี้ ถือว่า คนนี้เป็นคนไม่ดี
หรือ แม้แต่ ตัดสินว่า ถ้าตนเองทำแบบนี้ ตนเองคือ คนดี 
ถูกผิดแต่ละคนไม่เหมือนกัน ไม่มีใครทำถูกสำหรับใครไปหมดทุกอย่าง
และไม่มีใครทำผิดสำหรับใครไปหมดทุกอย่าง
การตัดสินอีกฝ่ายแบบเหมารวม จะทำให้เราเกิดอคติกับอีกฝ่ายไปเอง
รวมไปถึงทำให้อีกฝ่าย ยิ่งไม่ต้องการเปิดใจกับเราไปด้วย
ทุกคนมีวิธีช่วยเหลือคนรอบข้างในรูปแบบของตนเอง
ถ้าทุกคนเริ่มจากทำหน้าที่ของตนเอง ในจุดเล็กๆ ให้ดี
มันก็จะค่อยๆส่งผลต่อภาพใหญ่ได้เช่นกัน
มาเริ่มจากง่ายไปยาก  เล็กไปใหญ่
